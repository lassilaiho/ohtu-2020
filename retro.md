Retrospektiivin tarkoituksena on käydä läpi kuluneen iteraation tapahtumia.
Mahdolliset onnistumiset ja ongelmakohdat tuodaan esille, jotta tiimin
tehokkuutta voidaan kehittää tulevilla iteraatioilla. Retrospektiivin
suorittamiseen on olemassa erilaisia valmiita tekniikoita, kuten Start, Stop,
Continue, More of, Less of Wheel ja Glad, Sad, Mad.

Start, Stop, Continue, More of, Less of Wheel -tekniikassa ohjaaja johtaa
tilaisuutta. Tiimin jäsenet tuovat esiin asioita näistä viidestä kategoriasta,
jotka kirjataan paperille. Tämä on yksinkertainen ja nopea tekniikka palautteen
keräämiseen.

Glad, Sad, Mad -tekniikassa esille tuodut asiat luokitellaan joko Glad eli hyvät
asiat, Sad eli huonot asiat tai Mad eli tiimistä riippumattomat huonot asiat.
Ajatuksia kerätään siten, että tiimin jäsenet kirjoittavat paperilapuille
ajatuksiaan, jonka jälkeen laput kerätään valkotaululle lyhyiden esittelyjen
kera. Toisiinsa liittyvät laput ryhmitellään lähelle toisiaan. Lopuksi
äänestetään, mitkä aiheet otetaan yksityiskohtaisempaan keskusteluun, ja
keskustellaan niistä.
